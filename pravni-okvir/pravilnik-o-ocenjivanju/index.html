
<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head><link href="https://reg.pravno-informacioni-sistem.rs/api/glasnik.css" rel="stylesheet" type="text/css" />
	<meta http-equiv="content-type" content="text/html;charset=utf-8" />
	<title>Zakon</title>
</head>
<body>
	<div class="story">
			<p class="redakcijskipreciscentekst">Редакцијски пречишћен текст</p>
			<p class="Basic-Paragraph">&nbsp;</p>
			<p class="Basic-Paragraph"><span class="nevazeciakt">Неважећи акт</span></p>
			<p class="Basic-Paragraph">&nbsp;</p>
			<p class="Basic-Paragraph">&nbsp;</p>
			<p class="Basic-Paragraph">&nbsp;</p>
			<p class="Basic-Paragraph">На основу члана 75. став 5. Закона о основама система образовања и васпитања („Службени гласник РС”, бр. 88/17, 27/18 – др. закон и 10/19),</p>
			<p class="Basic-Paragraph">Министар просвете, науке и технолошког развоја доноси</p>
			<p class="odluka-zakon">ПРАВИЛНИК</p>
			<p class="odluka-zakon">о оцењивању ученика у основном образовању и васпитању</p>
			<p class="centar">"Службени гласник РС", бр. 34 од 17. маја 2019, 59 
			од 22. априла 2020, 81 од 5. јуна 2020.</p>
			<p class="bold">Предмет Правилника</p>
			<p class="clan">Члан 1.</p>
			<p class="Basic-Paragraph">Овим правилником утврђују се начин, поступак и критеријуми оцењивања успеха из обавезних предмета, изборних програма, активности и владања и друга питања од значаја за оцењивање ученика и одраслих у основном образовању и васпитању (у даљем тексту: ученик). </p>
			<p class="bold">Сврха и принципи оцењивања ученика </p>
			<p class="clan">Члан 2.</p>
			<p class="Basic-Paragraph">Оцењивање је саставни део процеса наставе и учења којим се обезбеђује стално праћење остваривања прописаних исхода и стандарда постигнућа ученика, а за ученике са сметњама у развоју и инвалидитетом прилагођених циљева, садржаја и исхода у савладавању индивидуалног образовног плана.</p>
			<p class="Basic-Paragraph">Оцењивање је континуирана педагошка активност која позитивно утврђује однос према учењу и знању и подстиче мотивацију за учење. </p>
			<p class="Basic-Paragraph">Оцењивањем се ученик оспособљава за објективну процену сопствених постигнућа и постигнућа других ученика, за постављање личних циљева током процеса учења, развија се систем вредности и обезбеђује се поштовање општих принципа система образовања и васпитања утврђених законом којим се уређују основе система образовања и васпитања (у даљем тексту: Закон). </p>
			<p class="Basic-Paragraph">Принципи оцењивања, у смислу овог правилника, јесу: </p>
			<p class="Basic-Paragraph">1) објективност у оцењивању према утврђеним критеријумима; </p>
			<p class="Basic-Paragraph">2) релевантност оцењивања; </p>
			<p class="Basic-Paragraph">3) коришћење разноврсних техника и метода оцењивања; </p>
			<p class="Basic-Paragraph">4) правичност у оцењивању; </p>
			<p class="Basic-Paragraph">5) редовност и благовременост у оцењивању; </p>
			<p class="Basic-Paragraph">6) оцењивање без дискриминације и издвајања по било ком основу; </p>
			<p class="Basic-Paragraph">7) уважавање индивидуалних разлика, потреба, узраста, претходних постигнућа ученика и тренутних услова у којима се оцењивање одвија. </p>
			<p class="bold">Формативно и сумативно  оцењивање</p>
			<p class="clan">Члан 3.</p>
			<p class="Basic-Paragraph">Ученик се оцењује из обавезних предмета, изборних програма, активности (пројектне наставе и слободних наставних активности)  са и без модула и владања, у складу са Законом, посебним законом и овим правилником. </p>
			<p class="Basic-Paragraph">Праћење развоја, напредовања и остварености постигнућа ученика у току школске године обавља се формативним и сумативним оцењивањем. </p>
			<p class="Basic-Paragraph">Формативно оцењивање, у смислу овог правилника, јесте редовно праћење и процена напредовања у остваривању прописаних исхода, стандарда постигнућа и ангажовања у оквиру обавезног предмета, изборних програма, активности (пројектне наставе и слободних наставних активности) са и без модула, као и праћење владања ученика. Формативно оцењивање садржи повратну информацију о остварености прописаних исхода и стандарда постигнућа и ангажовања у оквиру предмета, изборних програма, активности са и без модула, предузете активности од стране наставника за унапређивање постигнућа ученика, процена њихове делотворности и јасне и конкретне препоруке за даље напредовање.</p>
			<p class="Basic-Paragraph">Формативне оцене се по правилу евидентирају у педагошкој документацији наставника, у складу са овим правилником и најчешће се односе на редовно праћење напретка постигнућа ученика, начин како учи, степен самосталности у раду, начин остваривања сарадње у процесу учења са другим ученицима и други подаци о ученику битни за праћење. </p>
			<p class="Basic-Paragraph">Сумативно оцењивање, у смислу овог правилника, јесте вредновање постигнућа ученика на крају програмске целине или на крају полугодишта из обавезног предмета, изборних програма, активности и владања. </p>
			<p class="Basic-Paragraph">Оцене добијене сумативним оцењивањем у првом разреду су описне и на крају полугодишта, односно школске године исказују се као напредовање ученика у остваривању исхода, ангажовање и препорука. Оцене добијене сумативним оцењивањем у осталим разредима су по правилу бројчане.</p>
			<p class="Basic-Paragraph">Сумативне оцене се евидентирају у прописаној евиденцији о образовно-васпитном раду (у даљем тексту: дневник), а могу бити унете и у педагошку документацију, у складу са овим правилником. </p>
			<p class="bold">Оцена ученика </p>
			<p class="clan">Члан 4.</p>
			<p class="Basic-Paragraph">Оцена представља објективну и поуздану меру напредовања и развоја ученика, као и ангажовања ученика и његове самосталности у раду. </p>
			<p class="Basic-Paragraph">Оцена је описна и бројчана. </p>
			<p class="Basic-Paragraph">Оцена је и показатељ квалитета и ефикасности рада наставника и школе у остваривању прописаних исхода и стандарда постигнућа.</p>
			<p class="Basic-Paragraph">Оцена је јавна и саопштава се ученику одмах по добијању, са образложењем. Образложење оцене садржи препоруку које активности  ученик треба да предузме у даљем раду. </p>
			<p class="Basic-Paragraph">У првом разреду основног образовања и васпитања, у току школске године, ученик се оцењује описном оценом из обавезног предмета, изборних програма и активности (пројектне наставе). </p>
			<p class="Basic-Paragraph">У оквиру предмета, у првом разреду, у току школске године, описном оценом изражава се напредовање у остваривању прописаних исхода.</p>
			<p class="Basic-Paragraph">Од другог до осмог разреда, у току школске године, ученик се оцењује описно и бројчано из обавезног предмета, изборних програма и активности (пројектне наставе и слободних наставних активности) и владања.</p>
			<p class="Basic-Paragraph">Бројчана оцена из обавезног предмета и изборног програма други страни језик је: одличан (5), врло добар (4), добар (3), довољан (2) и недовољан (1). Оцена недовољан (1) је непрелазна.</p>
			<p class="Basic-Paragraph">Успех ученика из изборних програма и то: верска настава и грађанско васпитање, матерњи језик/говор са елементима националне културе и активности (пројектне наставе и слободних наставних активности) оцењује се описно и то: истиче се, добар, задовољава. </p>
			<p class="clan">Члан 5. </p>
			<p class="Basic-Paragraph">Ученик се оцењује најмање четири пута у полугодишту, а ако је недељни фонд часова обавезног предмета, изборног програма и активности један час најмање два пута у полугодишту. </p>
			<p class="v2-clan-left-1"><span lang="EN-US">Ученику који није 
			оцењен најмање четири пута из обавезног предмета и изборног програма 
			други страни језик у току полугодишта, односно најмање два пута у 
			току полугодишта уколико је недељни фонд обавезног предмета, 
			изборног програма и активности један час, не може да се утврди 
			закључна оцена, изузев у случају када због угрожености безбедности и 
			здравља ученика и запослених није могуће оценити ученика потребан 
			број пута</span>.</p>
			<p class="Basic-Paragraph">Ученикa који редовно похађа наставу и извршава школске обавезе, а нема прописани број оцена у полугодишту, наставник је дужан да оцени на посебно организованом часу у току трајања полугодишта уз присуство одељењског старешине, педагога или психолога.</p>
			<p class="Basic-Paragraph">Одељењски старешина је у обавези да редовно прати оцењивање ученика и указује предметним наставницима на број прописаних оцена које ученик треба да има у полугодишту ради утврђивања закључне оцене. </p>
			<p class="Basic-Paragraph">Ученику се не може умањити оцена из обавезног предмета, изборних програма и активности (пројектне наставе и слободних наставних активности) због односа ученика према ваннаставним активностима или непримереног понашања у школи. </p>
			<p class="Basic-Paragraph">Оцењивање из обавезног предмета: музичка култура, ликовна култура, физичко и здравствено васпитање, обавља се полазећи од ученикових способности, степена спретности и умешности. Уколико ученик нема развијене посебне способности, приликом оцењивања узима се у обзир индивидуално напредовање у односу на сопствена претходна постигнућа и могућности,  а нарочито се узима у обзир ангажовање ученика у наставном процесу. </p>
			<p class="Basic-Paragraph">Ученик, његов родитељ, други законски заступник има право да поднесе приговор у складу са Законом.</p>
			<p class="hide-change">*Службени гласник РС, број 59/2020</p>
			<p class="bold">Бројчана оцена ученика обавезног предмета и изборног програма други страни језик</p>
			<p class="clan">Члан 6. </p>
			<p class="Basic-Paragraph">Ученик се оцењује бројчано из обавезних предмета и изборног програма други страни језик, у складу са законом и овим правилником. </p>
			<p class="Basic-Paragraph">Бројчана оцена из обавезних предмета и изборног програма други страни језик, у току школске године, утврђује се на основу следећих критеријума: оствареност исхода, самосталност и ангажовање ученика.</p>
			<p class="Basic-Paragraph">Оцену одличан (5) добија ученик који:</p>
			<p class="Basic-Paragraph">− у потпуности показује способност трансформације знања и примене у новим ситуацијама; </p>
			<p class="Basic-Paragraph">− лако лoгички пoвeзуje чињeницe и пojмoвe;</p>
			<p class="Basic-Paragraph">− самостално изводи закључке који се заснивају на подацима;</p>
			<p class="Basic-Paragraph">− решава проблеме на нивоу стваралачког мишљења и у потпуности критички рaсуђуje;</p>
			<p class="Basic-Paragraph">− показује изузетну самосталност уз изузетно висок степен активности и ангажовања.</p>
			<p class="Basic-Paragraph">Оцену врло добар (4) добија ученик који: </p>
			<p class="Basic-Paragraph">− у великој мери показује способност примене знања и лoгички пoвeзуje чињeницe и пojмoвe;</p>
			<p class="Basic-Paragraph">− самостално изводи закључке који се заснивају на подацима;</p>
			<p class="Basic-Paragraph">− решава поједине проблеме на нивоу стваралачког мишљења и у знатној  мери критички рaсуђуje; </p>
			<p class="Basic-Paragraph">− показује велику самосталност и висок степен активности и ангажовања.</p>
			<p class="Basic-Paragraph">Оцену добар (3) добија ученик који: </p>
			<p class="Basic-Paragraph">− у довољној мери показује способност употребе информација у новим ситуацијама; </p>
			<p class="Basic-Paragraph">− у знатној мери лoгички пoвeзуje чињeницe и пojмoвe; </p>
			<p class="Basic-Paragraph">− већим делом самостално изводи закључке који се заснивају на подацима и делимично самостално решава поједине проблеме; </p>
			<p class="Basic-Paragraph">− у довољној мери критички рaсуђуje; </p>
			<p class="Basic-Paragraph">− показује делимични степен активности и ангажовања.</p>
			<p class="Basic-Paragraph">Оцену довољан (2) добија ученик који: </p>
			<p class="Basic-Paragraph">− знања која је остварио су на нивоу репродукције, уз минималну примену;</p>
			<p class="Basic-Paragraph">− у мањој мери лoгички пoвeзуje чињeницe и пojмoвe и искључиво уз подршку наставника изводи закључке који се заснивају на подацима;</p>
			<p class="Basic-Paragraph">− понекад је самосталан у решавању проблема и у недовољној мери критички рaсуђуje;</p>
			<p class="Basic-Paragraph">− показује мањи степен активности и ангажовања. </p>
			<p class="Basic-Paragraph">Недовољан (1) добија ученик који: </p>
			<p class="Basic-Paragraph">− знања која је остварио нису ни на нивоу препознавања и не показује способност репродукције и примене; </p>
			<p class="Basic-Paragraph">− не изводи закључке који се заснивају на подацима; </p>
			<p class="Basic-Paragraph">− критички не рaсуђуje; </p>
			<p class="Basic-Paragraph">− не показује интересовање за учешће у активностима нити ангажовање.</p>
			<p class="bold">Закључна оцена обавезног предмета, изборног програма и активности</p>
			<p class="clan">Члан 7. </p>
			<p class="Basic-Paragraph">Закључна оцена из обавезног предмета, изборног програма и активности (пројектне наставе и слободних наставних активности) утврђује се на крају првог и другог полугодишта, на основу свих појединачних оцена које су унете у дневник од почетка школске године, а у складу са законом.</p>
			<p class="Basic-Paragraph">Закључна оцена из обавезног предмета за ученика првог разреда је описна и исказује се као напредовање ученика у остваривању исхода, ангажовање и препорука.</p>
			<p class="Basic-Paragraph">У првом разреду закључне оцене из обавезних предмета и из изборних програма и активности (пројектна настава) уносе се у ђачку књижицу и ученик прелази у наредни разред. </p>
			<p class="Basic-Paragraph">Закључна оцена из обавезног предмета за ученика од другог до осмог разреда је бројчана. </p>
			<p class="Basic-Paragraph">Закључна оцена из изборних програма и активности (слободне наставне активности и пројектна настава) је описна и то: истиче се, добар и задовољава и не утиче на општи успех ученика, осим из изборног програма други страни језик који се оцењује бројчано и закључна оцена утиче на општи успех ученика.</p>
			<p class="Basic-Paragraph">Ученика од првог до четвртог разреда у току образовно-васпитног рада, оцењује наставник који изводи наставу, а оцену на крају полугодишта утврђује одељењско веће на предлог наставника. </p>
			<p class="Basic-Paragraph">Ученика од петог до осмог разреда оцењује предметни наставник у току образовно-васпитног рада, а оцену на крају полугодишта утврђује одељењско веће на предлог предметног наставника. </p>
			<p class="Basic-Paragraph">Када предмет садржи модуле, закључна оцена се изводи на основу позитивних оцена свих модула у оквиру предмета. </p>
			<p class="Basic-Paragraph">Закључна оцена за успех из обавезног предмета и изборног програма други страни језик не може да буде већа од највеће појединачне оцене уписане у дневник, добијене било којом техником провере знања. </p>
			<p class="Basic-Paragraph">Закључна оцена за успех из обавезног предмета и изборног програма други страни језик, не може да буде мања од: </p>
			<p class="Basic-Paragraph">1) одличан (5), ако је аритметичка средина свих појединачних оцена најмање 4,50;</p>
			<p class="Basic-Paragraph">2) врло добар (4), ако је аритметичка средина свих појединачних оцена од 3,50 до 4,49;</p>
			<p class="Basic-Paragraph">3) добар (3), ако је аритметичка средина свих појединачних оцена од 2,50 до 3,49;</p>
			<p class="Basic-Paragraph">4) довољан (2), ако је аритметичка средина свих појединачних оцена од 1,50 до 2,49.</p>
			<p class="Basic-Paragraph">Закључна оцена на полугодишту не узима се у обзир приликом утврђивања аритметичке средине из става 10. овог члана, на крају другог полугодишта.</p>
			<p class="Basic-Paragraph">Ако одељењско веће не прихвати образложени предлог закључне оцене предметног наставника, нову оцену утврђује одељењско веће гласањем. </p>
			<p class="Basic-Paragraph">Утврђена оцена из става 12. овог члана евидентира се у напомени, а у записнику одељењског већа шире се образлаже. </p>
			<p class="Basic-Paragraph">Закључна оцена утврђена на одељењском већу уписује се у дневник у предвиђену рубрику. </p>
			<p class="Basic-Paragraph">Ученик, његов родитељ, други законски заступник има право да поднесе приговор у складу са Законом.</p>
			<p class="bold">Оцењивање ученика који остварују додатну подршку у образовању</p>
			<p class="clan">Члан 8.</p>
			<p class="Basic-Paragraph">Ученик коме је услед социјалне ускраћености, сметњи у развоју, инвалидитета, тешкоћа у учењу, ризика од раног напуштања школовања и других разлога потребна додатна подршка у образовању и васпитању оцењује се на основу ангажовања и степена остварености циљева и исхода дефинисаних планом индивидуализације и ИОП-ом. </p>
			<p class="Basic-Paragraph">Уколико ученик стиче образовање и васпитање по ИОП-у 1, оцењује се на основу ангажовања и степена остварености исхода, уз прилагођавање начина и поступка оцењивања. </p>
			<p class="Basic-Paragraph">Уколико ученик стиче образовање и васпитање по ИОП-у 2, оцењује се на основу ангажовања и степена остварености прилагођених циљева и исхода, који су дефинисани у персонализованом плану наставе и учења, уз прилагођавање начина и поступка оцењивања.</p>
			<p class="Basic-Paragraph">Ученику који стиче образовање и васпитање по индивидуалном образовном плану, а не остварује планиране циљеве и исходе, ревидира се индивидуални образовни план. </p>
			<p class="Basic-Paragraph">Ученик са изузетним способностима који стиче образовање и васпитање на прилагођен и обогаћен начин, применом индивидуалног образовног плана, оцењује се на основу праћења остваривања прописаних исхода и стандарда постигнућа и ангажовања.</p>
			<p class="bold">Иницијално процењивање</p>
			<p class="clan">Члан 9.</p>
			<p class="Basic-Paragraph">На почетку школске године наставник процењује претходна постигнућа ученика у оквиру одређене области, модула или теме, која су од значаја за обавезни предмет, изборни програм и активност (у даљем тексту: иницијално процењивање) у тој школској години. </p>
			<p class="Basic-Paragraph">Резултат иницијалног процењивања не оцењује се и служи за планирање рада наставника и даље праћење напредовања ученика. </p>
			<p class="bold">Начин и поступак оцењивања</p>
			<p class="clan">Члан 10. </p>
			<p class="Basic-Paragraph">Ученик се оцењује на основу усмене провере постигнућа, писмене провере постигнућа и практичног рада, а у складу са програмом обавезног предмета, изборног програма и активности. У току полугодишта најмање једна оцена треба да буде на основу усмене провере постигнућа ученика.</p>
			<p class="Basic-Paragraph">Ученик се оцењује и на основу активности и његових резултата рада, а нарочито: излагања и представљања (изложба радова, резултати истраживања, модели, цртежи, постери, дизајнерска решења и др.), учешћа у дебати и дискусији, писања есеја, домаћих задатака, учешћа у различитим облицима групног рада, рада на пројектима, збирке одабраних ученикових продуката рада – портфолија, у складу са програмом наставе и учења, односно школским програмом.</p>
			<p class="Basic-Paragraph">Постигнуће ученика из практичног рада, огледа, лабораторијске и друге вежбе, уметничког наступа и спортске активности оцењује се на основу примене учениковог знања, самосталности, показаних вештина у коришћењу материјала, алата, инструмената и других помагала у извођењу задатка, као и примене мера заштите и безбедности према себи, другима и околини, у складу са програмом наставе и учења, односно школским програмом.</p>
			<p class="bold">Распоред писмених задатака и писмених провера</p>
			<p class="clan">Члан 11. </p>
			<p class="Basic-Paragraph">Распоред писмених задатака и писмених провера (у даљем тексту: распоред) дужих од 15 минута уписује се у дневник и објављује се за свако одељење на огласној табли школе и на званичној интернет страни школе најкасније до краја треће наставне недеље у сваком полугодишту. </p>
			<p class="Basic-Paragraph">Распоредом може да се планира највише једна провера у дану, а две у наставној недељи. </p>
			<p class="Basic-Paragraph">Распоред утврђује директор на предлог одељењског већа. </p>
			<p class="Basic-Paragraph">Распоред може да се мења на предлог наставника, уз сагласност одељењског већа. Промену распореда утврђује директор. Измењени распоред објављује се на исти начин као и распоред.</p>
			<p class="Basic-Paragraph">Одељењски старешина дужан је да прати да се писмени задаци и писмене провере, дуже од 15 минута, остварују у складу са распоредом и да благовремено указује директору и наставницима на обавезу поштовања распореда и прописани број провера. </p>
			<p class="Basic-Paragraph">Наставник је дужан да обавести ученике о садржајима програма наставе и учења  који ће се писмено проверавати према распореду најкасније пет дана пре провере. </p>
			<p class="bold">Писмене провере</p>
			<p class="clan">Члан 12.</p>
			<p class="Basic-Paragraph">Провера постигнућа ученика обавља се на сваком часу. </p>
			<p class="Basic-Paragraph">Писмене провере постигнућа у трајању до 15 минута обављају се без најаве, а спроводе се ради утврђивања остварености циља једног или више часова и савладаности дела реализованих програмских садржаја, односно остварености операционализованих исхода. </p>
			<p class="Basic-Paragraph">Оцена из писмене провере постигнућа у трајању до 15 минута се не уписују у дневник.</p>
			<p class="Basic-Paragraph">Оцена из писмене провере постигнућа у трајању до 15 минута евидентира се у педагошкој документацији наставника ради праћења постигнућа ученика на крају програмске целине или на крају полугодишта. </p>
			<p class="Basic-Paragraph">Резултати писмене провере постигнућа у трајању до 15 минута могу се узети у обзир приликом утврђивања закључне оцене ученика, а  у најбољем интересу ученика. </p>
			<p class="Basic-Paragraph">Ученик у току часа може да буде само једанпут оцењен за усмену или писмену проверу постигнућа. </p>
			<p class="Basic-Paragraph">Оцена из писмене провере постигнућа уписује се у дневник у року од осам радних дана од дана провере, у противном писмена провера се поништава. </p>
			<p class="Basic-Paragraph">Ако након писмене провере постигнућа више од половине ученика једног одељења добије недовољну оцену, писмена провера се поништава за ученика који је добио недовољну оцену. </p>
			<p class="Basic-Paragraph">Оцена са писмене провере може бити поништена и ученику који није задовољан оценом. </p>
			<p class="Basic-Paragraph">Писмена провера из става 8. овог члана понавља се једанпут и може да буде организована на посебном часу. </p>
			<p class="Basic-Paragraph">Након поништене писмене провере, а пре организовања поновљене, наставник је дужан да одржи допунску наставу, односно допунски рад. </p>
			<p class="Basic-Paragraph">Ученик и родитељ има право увида у писани рад, као и право на образложење оцене. Начин остваривања увида у писани рад школа утврђује у сарадњи са родитељима.</p>
			<p class="bold">Оцењивање владања ученика </p>
			<p class="clan">Члан 13. </p>
			<p class="Basic-Paragraph">Владање се оцењује најмање два пута у току полугодишта. </p>
			<p class="Basic-Paragraph">Владање ученика од првог до петог разреда основног образовања и васпитања оцењује се описно у току и на крају полугодишта. </p>
			<p class="Basic-Paragraph">Владање ученика од шестог до осмог разреда основног образовања и васпитања оцењује се описно у току полугодишта, а бројчано на крају полугодишта. </p>
			<p class="Basic-Paragraph">Закључна оцена из владања ученика из става 2. овог члана јесте: примерно, врло добро, добро, задовољавајуће и незадовољавајуће, и не утиче на општи успех ученика. </p>
			<p class="Basic-Paragraph">Закључна оцена из владања из става 3. овог члана на крају првог и другог полугодишта јесте: примерно (5), врло добро (4), добро (3), задовољавајуће (2) и незадовољавајуће (1) и свака од наведених оцена утиче на општи успех ученика. </p>
			<p class="Basic-Paragraph">Владање одраслих не оцењује се. </p>
			<p class="Basic-Paragraph">Приликом оцењивања владања сагледава се понашање ученика у целини. </p>
			<p class="Basic-Paragraph">На оцену из владања не утичу оцене из обавезног предмета, изборних програма и активности (слободне наставне активности и пројектна настава). </p>
			<p class="Basic-Paragraph">Оцена из владања смањује се због изречене васпитно-дисциплинске мере, а може да се смањи због понашања за које је изречена васпитна мера. </p>
			<p class="Basic-Paragraph">Оцена из владања поправља се на предлог одељењског старешине најкасније на крају полугодишта када се утврди да  ученик показује позитивне промене у свом понашању и прихвата одговорност за своје поступке након појачаног васпитног рада, оствареног друштвено корисног, односно хуманитарног рада, након изречене васпитне, односно васпитно-дисциплинске мере. </p>
			<p class="Basic-Paragraph">Ученик, његов родитељ, други законски заступник има право да поднесе приговор у складу са Законом.</p>
			<p class="bold">Описна оцена из владања у току полугодишта</p>
			<p class="clan">Члан 14. </p>
			<p class="Basic-Paragraph">Описна оцена из владања ученика у току полугодишта утврђује се на основу учениковог односа према обавезама и правилима понашања, нарочито понашања према другим ученицима, запосленима и имовини. </p>
			<p class="Basic-Paragraph">Оцена из става 1. овог члана садржи и васпитну препоруку. </p>
			<p class="Basic-Paragraph">Опис односа према обавезама јесте:</p>
			<p class="Basic-Paragraph">1) у потпуности извршава обавезе у школи; </p>
			<p class="Basic-Paragraph">2) углавном извршава обавезе у школи; </p>
			<p class="Basic-Paragraph">3) делимично извршава обавезе у школи; </p>
			<p class="Basic-Paragraph">4) углавном не извршава обавезе; </p>
			<p class="Basic-Paragraph">5) не извршава обавезе у школи. </p>
			<p class="Basic-Paragraph">Опис понашања према другим ученицима, запосленима и имовини јесте: </p>
			<p class="Basic-Paragraph">1) представља пример другима својим односом према ученицима, запосленима и имовини; </p>
			<p class="Basic-Paragraph">2) има најчешће коректан однос према ученицима, запосленима и имовини; </p>
			<p class="Basic-Paragraph">3) понекад се непримерено односи према ученицима, запосленима и имовини; </p>
			<p class="Basic-Paragraph">4) често има непримерен однос према ученицима, запосленима и имовини; </p>
			<p class="Basic-Paragraph">5) најчешће има непримерен однос према ученицима, запосленима и имовини. </p>
			<p class="bold">Закључна оцена из владања </p>
			<p class="clan">Члан 15.</p>
			<p class="Basic-Paragraph">Закључну оцену из владања, на предлог одељењског старешине, утврђује одељењско веће. </p>
			<p class="Basic-Paragraph">Закључна оцена из владања утврђује се на основу понашања ученика у целини, имајући при том у виду и ангажовање ученика у ваннаставним активностима, у складу са школским програмом (слободне активности, ученичка задруга, заштита животне средине, заштита од насиља, злостављања и занемаривања, и програми превенције других облика ризичног понашања, културна активност школе), процењивањем његовог понашања и извршавања обавеза прописаних законом, а нарочито на основу односа према: </p>
			<p class="Basic-Paragraph">1) школским обавезама; </p>
			<p class="Basic-Paragraph">2) другим ученицима; </p>
			<p class="Basic-Paragraph">3) запосленима школе и других организација у којима се остварује образовно-васпитни рад; </p>
			<p class="Basic-Paragraph">4) школској имовини, имовини других лица или организација у којима се остварује настава или поједини облици образовно-васпитног рада и заштити и очувању животне средине. </p>
			<p class="Basic-Paragraph">Ако ученик има изречене васпитне или васпитно-дисциплинске мере, одређен друштвено-користан, односно хуманитарни рад, њихови ефекти се узимају у обзир приликом утврђивања закључне оцене из владања. </p>
			<p class="bold">Оцењивање на испиту </p>
			<p class="clan">Члан 16.</p>
			<p class="Basic-Paragraph">Оцена на испиту утврђује се већином гласова укупног броја чланова комисије, у складу са законом. </p>
			<p class="Basic-Paragraph">Ученик, његов родитељ, други законски заступник има право да поднесе приговор на оцену на испиту, у складу са Законом.</p>
			<p class="bold">Обавештавање о оцењивању </p>
			<p class="clan">Члан 17. </p>
			<p class="Basic-Paragraph">На почетку школске године ученици, родитељи, односно други законски заступници обавештавају се о критеријумима, начину, поступку, динамици, распореду оцењивања и доприносу појединачних оцена закључној оцени из свих обавезних предмета, изборних програма и активности. </p>
			<p class="Basic-Paragraph">Одељењски старешина је обавезан да благовремено, а најмање четири пута у току школске године, на примерен начин обавештава родитеље о постигнућима ученика, напредовању, мотивацији за учење и напредовање, владању и другим питањима од значаја за образовање и васпитање. </p>
			<p class="Basic-Paragraph">Ако родитељ, односно други законски заступник не долази на родитељске и индивидуалне састанке, одељењски старешина је дужан да га благовремено, званично, у писменој форми обавести о успеху и оценама, евентуалним тешкоћама и изостанцима ученика и последицама изостајања ученика. </p>
			<p class="bold">Евиденција о успеху ученика </p>
			<p class="clan">Члан 18.</p>
			<p class="Basic-Paragraph">Наставник у поступку оцењивања прикупља и бележи податке о постигнућима ученика, процесу учења, напредовању и развоју ученика током године у прописаној евиденцији и својој педагошкој документацији. </p>
			<p class="Basic-Paragraph">Под педагошком документацијом, у смислу овог правилника, сматра се писана документација наставника која садржи: личне податке о ученику и његовим индивидуалним својствима која су од значаја за постигнућа, податке о провери постигнућа, ангажовању ученика и напредовању, датим препорукама, понашању ученика и друге податке од значаја за рад са учеником и његово напредовање. </p>
			<p class="bold">Завршне одредбе </p>
			<p class="clan">Члан 19. </p>
			<p class="Basic-Paragraph">Даном ступања на снагу овог правилника престаје да важи Правилник о оцењивању ученика у основном образовању и васпитању („Службени гласник РС”, број 67/13), осим за ученике који су школске 2019/2020. године трећи, четврти, седми и осми разред. </p>
			<p class="Basic-Paragraph"><span class="v2-clan-left-1">За ученике 
			из става 1. овог члана примењује се Правилник о оцењивању ученика у 
			основном образовању и васпитању („Службени гласник РС”, број 67/13), 
			до завршетка циклуса образовања и васпитања, изузев одредаба члана 
			14. ст. 7. и 8. тог правилника.</span></p>
			<p class="Basic-Paragraph"><span class="hide-change">*Службени 
			гласник РС, број 81/2020</span></p>
			<p class="clan">Члан 20.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”, а примењује се почев од школске 2019/2020. године. </p>
			<p class="potpis">Број 110-00-106/2019-07</p>
			<p class="potpis">У Београду, 25. априла 2019. године</p>
			<p class="potpis">Министар, </p>
			<p class="potpis"><span class="bold">Младен Шарчевић, </span>с.р.</p>
	</div>
</body>
</html>
